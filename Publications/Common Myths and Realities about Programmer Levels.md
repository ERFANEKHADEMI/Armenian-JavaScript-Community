Ծրագրավորողների հիմնական տիտղոսներին (_Junior, Middle, Senior_) ներկայացվող պահանջները կախված _IT_ ընկերություններից, կարող են զգալիորեն տարբերվել։ Որոշ տեղերում հիմնականում հաշվի է առնվում աշխատանքային փորձը և մասնագիտական գիտելիքները, կան ընկերություններ, որտեղ շատ մեծ ուշադրություն է դարձվում նաև այսպես կոչված _"soft skills"_-ին։

[Այս հղումով](https://www.sijinjoseph.com/programmer-competency-matrix/) կարող եք ծանոթանալ դասակարգման մի հետաքրքիր փորձի, որտեղ տրված է յուրաքանչյուր մակարդակի համար անհրաժեշտ գիտելիքների նկարագրությունը։

Այդ աղյուսակի առաջին մակարդակում (_Level 1_) նկարագրվող հմտությունները և _1-ից 3_ տարվա աշխատանքային փորձ ունենալը համապատասխանում է **Junior**-ի տիտղոսին։ Երկրորդ մակարդակին (_Level 2_) համապատասխանող և _4-ից 6_ տարվա աշխատանքային փորձով՝ համարվում են **Middle**-ներ։ Երրորդ մակարդակում (_Level 3_) նկարագրված պահանջներին համապատասխանող և _6+_ տարիների աշխատանքային փորձ ունեցող ծրագրավորողն արդեն կարող է հավակնել **Senior**-ի տիտղոսին։ Կախված ծրագրավորողի ընդունակություններից, աշխատանքային փորձին ներկայացվող պահանջներն իհարկե կարող են փոփոխվել, սրանք միջինացված արդյունքներ են և բազում օրինակներ կան, երբ **Senior** համարվում են ընդամենը _3_ տարվա աշխատանքային փորձ ունենալով:

Կարող եք դիտել նաև [այս](https://www.youtube.com/watch?v=chE5s_DIh5w) յութուբյան տեսահոլովակը, որը շատ լավ բացատրում է ծրագրավորման թիմերի կառուցվածքը, ծրագրավորողների մակարդակները ըստ փորձի և հմտությունների։
